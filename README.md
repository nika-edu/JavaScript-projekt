# Programmeringsprojekt, JavaScript

## Mål

Att skapa ett spel eller ett annat program i JavaScript. Förslag på program:

* Vidareutveckling av tidigare gjort Äventyrsspel. Den enklaste varianten kan vara att det kommer upp dialogrutor där man får göra val, men det går också att utveckla mot mer och mer grafisk interaktion, t ex att det kommer upp bilder på de olika rummen och bild på spelaren i de olika tillstånden (hp). Ett program som kan vara relaterat vi har arbetat med tidigare är [visning av information om en bil](https://github.com/nika-edu/JS-Template).
* Frågespel med flervalsalternativ. Det kan vara ett spel som enbart är textbaserat eller ett som har bilder. In- och utmatning sker på en webbsida. Exempel på liknande program som vi redan har tittat på: [Game Of Flags](https://github.com/nika-edu/Pr1-ref/tree/main/GameOfFlags).
* Kortspel. Vi har tidigare skapat en [kortlek som modelleras som en stack](https://gist.github.com/nika-edu/b64d517087561075fc27d8f748269cfc) och gjort uppgifter som går ut på att värdera kortkombinationer. Detta kan utvecklas till ett spel. Spelet kan antingen visa korten som bilder alternativt som en textutmatning på lämpligt sätt.
* Någon form av animerat spel så som t ex Pong, Space invadors eller Breakout. Vi har tidigare arbetat med [grundläggande animering av canvaselement](https://github.com/nika-edu/canvas-animering). 
* Eget valt projekt i JavaScript.

Utgå gärna `HTML`- och `CSS`-filer från länkade övningar ovan.

## Tidsplan

Tio lektioner: Lektionerna 20/4, 22/4, 27/4, 29/4, 4/5, 6/5, 11/5, 13/5, 18/5 och 20/5

Redovisningsformerna är desamma som för Pythonprojektet i höstas, dvs muntlig redovisning för lärare i den grupp som ni arbetat i. I samband med redovisningen ska ni också utvärdera resultatet i förhållande till er planering.

Datum för redovisning: 25/5, 1/6 och 3/6.

## Arbetsform

Arbete i grupp om 1 - 4 personer. Grupper och val registreras [i detta Google-formulär](https://forms.gle/LjqFnvGH66YDFThG9).

Varje grupp ska också upprätta en projektplan. Denna behöver inte lämnas in, men i samband med redovisningen ska arbetet och resultatet utvärderas i förhållande till denna.

## Övrigt

Projektet är som sagt på tio lektioner. Det kan låta mycket, men gör hellre ett mer begränsat projekt som ni går i mål med än "att ta er vatten över huvudet"! Om det finns  tid går det alltid att förfina såväl funktionalitet som kod.

## Bedömning

De kunskaper som kommer fram på redovisningen för var och en kommer att bedömas tillsammans med tidigare resultat.
